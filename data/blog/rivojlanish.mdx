---
title: 'Hayotimizda o'zimiz uchun eng muhim 3 savol yoki Motivatsion xat haqida'
date: '2023-12-13'
tags: ['rivojlanish']
draft: false
summary: O’ylaymanki hozir beradigan maslahatlarim, sizga hayotda uzoq muddat kerak bo’ladi.


images: ['/static/images/banners/success.jpg']
---

Hayotimizda o’zimiz  eng muhim 3 savol

Ko’p ta’lim dargohlarining, imtihonlarida motivatsion xat yozishimiz kerak bo’lar edi. Bu bo’yicha ko’plab mutaxasislardan ma’lumotlar o’rganib, tajriba yig’ardik. O’ylaymanki hozir beradigan maslahatlarim, sizga hayotda uzoq muddat kerak bo’ladi.

Motivatsion xat o’zi nima edi? Sizni butun hayotingizni yoritib beruvchi ma’lum sahifalardan tashkil topgan hujjatdir. Ya’ni siz ta’lim dargohiga o’zingizning motivatsion xatingizni taqdim qilsangiz, ular bu orqali sizni tassavur qila olishadi, ya’ni siz haqingizda ma’lumotga ega bo’lishadi. 
Demak motivatsion xatni qanday yozsak, ular bizni shunday tassavur qilishar ekan.

Siz motivatsion xatni yozishingiz paytida, siz uchun eng muhim detallar bu 3 tagging savol bo’ladi. 
Quyidagilar:
1- Detal 
- Shu kungacha nima ish qildingiz?
Yuqoridagi savolga javob berish ko’pchilik uchun qiyinchilik tug’diradi. Sababi ko’p insonlar hayotda hali beri katta yutuqlarga erishmagan bo’ladi va bu tabiiy holat. Bu holatda yuqoridagi savolga javob berish qanday bo’ladi? desangiz, oddiygina javob beraman.  Siz savolga javob berishda, o’zingizni muvaffaqiyatsizliklaringizni ham keltirishingiz mumkin. Negaki uni o'qigan insonda 2 xil tassavur paydo bo’ladi. 1-tassavur bu, sizni izlanuvchanligingiz ma’lum bo’ladi. 2-tassavur, Siz muvaffaqiyatsizlikka uchradingiz lekin sizga bu dars bo’lishi. 
Masalan 2020-yilda Prezident maktabiga topshirdingiz lekin kira olmadingiz. Siz birinchidan unga topshirdingiz, hamma ham topshirishga jur’at qila olmaydi lekin siz qildingiz! Yoki siz yiqildingiz va siz yana ham ko’proq harakat qilishingizga motivatsiya bo’lib qoladi.

2-Detal
- Hozir qaysi holatdasiz?
Bu savolga javob berish juda ham oson. Ayni paytda qanday qobilyatlaringiz bor? Shularni yozing. Masalan, hozirgi kunda rasm chiza olasiz va bu ham bir qobilyat. Yokida siz o’zingizni hobbyingizni ya’ni bo’sh vaqtda mashg’ul bo’luvchi ishingizni yozishingiz mumkin bo’ladi. Masalan bo’sh vaqtimda turli xil she’rlar yozib turaman yoki maqolalar yozib turaman deyishingiz mumkin. 
Bu jihatlarni ko’rib chiqqan insonda ham sizni hozirgi holatingiz tassavur bo’la oladi.

3-Detal
- Kelgusi yillarda qanday rejalaringiz bor?
Yuqoridagi savolga javob berish ko’pchiligimizda muammo bo’ladi sababi ko’pchilimizda aniq maqsadlar yo’q. Namuna uchun: Keyingi yili mashina olaman yoki keyingi yili Chet elga ketaman. Bu maqsadlar noaniq maqsadlardir. Sabab siz chet elning qaysi davlatiga ketishingiz noma’lum va mashinani qanaqasidan olishingiz ham noma’lum.
Bu holatda nima qilish kerak? Desangiz. Tajribalarimda kelib chiqib, quyidagi yo’lni tavsiya beraman. Sizning rejalaringiz bilan hozirgi holatingiz masofasi yaqinroq bo’lishi kerak. Ya’ni rejalaringizni iloji boricha hozirgi qiziqish va holatlaringizga nisbatan qo’ying.
Masalan hozirgi kunda rasm chizib turasiz. Kelgusi rejalaringizni X yilda, rassomlik bo’yicha Y mukofotni olaman deyishingiz mumkin. Yoki boshqacha aytsak, bo’sh vaqtingiz matematika faniga oid masalalar yechib turasiz, va 1 yildan keyin matematika kursini ochmoqchisiz. Bu rejalaringizni o’qigan insonda sizga nisbatan ishonch paydo bo’ladi. Ya’ni o’qiyotgan inson, sizni rejangizni bajara olishingizga ishonadi va bu judayam ajoyib.

Xulosa 
Barcha savollar sizni muvaffaqiyatga erishishingizda yordam beradi nasib qilsa. Bu tavsiyalar Kim uchun: Maqsadiga erishish yo’lida harakat qilayotgan barcha yoshu-kichiklar uchun. Savollarni o’zingizga berib, unga javob berishga harakat qilib ko’ring va natijasi sizni qaysi holatda ekanligizni ko’rsatadi.

Muallif: Nurbek Alisherov
